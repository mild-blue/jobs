# Nabídka pracovních příležitostí v Mild Blue

Jsme startup zaměřený na vývoj chytrých řešení ve zdravotnictví. Máme několik projektů na pomezí umělé inteligence 
a medicíny (s jedním jsme teď navíc vyhráli [hackathon](https://www.seznamzpravy.cz/clanek/uz-zadni-heparinovi-vrazi-vyvojari-dali-kalkulacku-leku-do-mobilu-130797))
a hromadu práce, kterou už nestíháme. Níže je seznam a stručný popis pracovních pozic, které v současnosti
poptáváme. U každé pozice je stručný popis činnosti i typ člověka, kterého asi hledáme. U technických pozic je vždy 
uveden seznam technologií, se kterými aktuálně pracujeme. Neznamená to ale, že tyto technologie musíte perfektně 
ovládat a ani že jiné používat nechceme či nebudeme. Nejen v tomto jsme opravdu flexibilní.

Z obecných předpokladů určitě chceme přiměřenou znalost angličtiny (neboť spolupracujeme i se zahraničními subjekty) 
a především abychom si lidsky sedli. To ale stejně nelze poznat dřív než při osobním (nebo v dnešní době alespoň online)
setkání, proto se nám ozvěte, i když jste na seznamu tu Vaši pozici nenašli.

Nicneříkající fráze o dynamickém kolektivu, motivujícím platovém ohodnocení, firemních benefitech apod. si klidně přečtěte 
v inzerátech nějakého korporátu. O nás se více dozvíte na našem [webu](https://mild.blue), některé projekty jsou veřejně dostupné 
zde na [Githubu](https://github.com/mild-blue) a případně nám rovnou napište na [jobs@mild.blue](mailto:jobs@mild.blue). 

Všechny pozice jsou v současné chvíli kompletně remote, nicméně v blízké budoucnosti plánujeme mít kanceláře v Praze. 

## Frontend developer
### Náplň práce
* Vývoj frontendové části webových a mobilních aplikací.
* Průběžné vylepšování interního webu.
* Pomoc s UI/UX.

### Technologie
* Angular
* TypeScript
* Ionic framework
* Cokoliv dalšího, co dává smysl (React, Vue, Svelte, …)

### Koho hledáme
Pozice není vhodná pro úplného juniora, ale jinak nemá žádná omezení. Očekáváme spíš částečný úvazek, 
ale práce máme hodně, takže se nebráníme ani fulltime.
  

## Biomedicínský vývojář
### Náplň práce
* Kombinace znalostí z programování a (bio)medicíny v souvislosti s:
    * vývojem mobilních aplikací;
    * vývojem backendu zdravotnických aplikací;
    * přípravou dat a podkladových materiálů pro vědecké publikace.

### Technologie
* Python
* Kotlin  
* Ionic framework
* EKG, zobrazovací metody, imunogenetika


### Koho hledáme
Ideální kandidát umí programovat a zároveň má znalosti z medicíny a především zájem o tyto dvě oblasti. Obory jako 
biomedicínské inženýrství na FBMI, FEL či FIT ČVUT zní jako ty `správné`, ale rozhodně nejsou podmínkou.
Pozici si v současnosti představujeme na částečný úvazek a jako vhodnou pro studenty. Ale určitě najdeme dostatek 
práce i pro seniory na plný úvazek.

## Backend developer
### Náplň práce
* Vývoj backendových částí aplikací pro medicínu.
* Aplikace metod AI a strojového učení.
* Adekvátní množství devops a engineeringu obecně.
* Agile development.

### Technologie
* Python
* Kotlin
* Postgres  
* Docker, Kubernetes
* Computer Vision, neuronové sítě, klasifikátory
* Pravděpodobně brzy spoustu dalšího

### Koho hledáme
Vývoj backendu je hlavní náplní naší práce, a proto na tuhle pozici hledáme klidně několik lidí. Náš 
tým je aktuálně tvořen čtyřmi seniorními vývojáři a rádi jej rozšíříme o dalšího seniora, ideálně šikovnějšího 
než my. Máme ale prostor i pro juniory, kteří mají ochotu učit se a posouvat se dál. Klidně i pro studenty a na částečný 
úvazek. Určitá minimální úroveň programování je nutná, praxe a zkušenosti rozhodně výhodou, stejně jako znalosti AI a 
strojového učení.


## Project manager junior
### Náplň práce
* Zaštítění neprogramovací části našich projektů.
* Podpora týmu vývojářů, komunikace s klienty, subdodavateli, úřady.
* Zajištění administrativy a podpůrných činností.
* Přímá spolupráce s CEO.

### Koho hledáme
S rostoucí velikostí našich projektů a jejich počtem roste i množství neprogramovacích činností s nimi spojených. Je to 
vedení týmu, hlídání termínů, prioritizace úkolů, komunikace se zákazníky, ale také zajištění administrativy, daňové a 
účetní záležitosti, objednávky, fakturace, správa sociálních sítí a celá řada dalších drobností. 
Část úkolů by mohla odpovídat i popisu `sekretářka` a je možné, že se tato pozice vyvine tímto směrem. 
Na druhou stranu, dosud valnou většinu všech těchto věcí dělá CEO (ano, jsme malá firma) a celá řada z nich vyžaduje 
poměrně velkou kreativitu, schopnost rozhodovat se a vymýšlet neobvyklá řešení.

Naše představa je začít spolupráci na částečný úvazek, pracovní náplň postupně vyprofilovat podle reálné situace a 
časem samozřejmě přejít na plný úvazek. Obecně si dovedeme představit poměrně široké spektrum vhodných kandidátů a 
přizpůsobit pozici tak, abychom maximalizovali průnik našich požadavků a Vašich dovedností.


## Byznys Development / Marketing
### Náplň práce
* Prezentace společnosti navenek.
* Příprava propagačních materiálů. 
* Tvorba obsahu na web a blog, copywriting.
* Správa sociálních sítí, komunikace s klienty a obchodními partnery.
* Vyhledávání nových obchodních příležitostí.

### Koho hledáme
Tvoříme spoustu skvělých projektů, které mají reálný dopad na zlepšení kvality života i velký komerční potenciál. Jak to 
ale u programátorů bývá, občas máme problém s tím, jak naše výsledky prezentovat, vysvětlit potenciálním klientům, 
zkrátka jak se prodat. Hledáme tedy někoho, kdo nám s tím pomůže. Z našeho pohledu není tak důležité vzdělání ve 
`správném` oboru, roky zkušeností nebo doporučující dopisy. Spíš potřebujeme někoho, kdo se dokáže nadchnout pro 
stejnou věc jako my, kdo má tah na branku, pomůže nám s vytvořením té správné strategie a zajistí její 
realizaci. Kreativitě se meze nekladou.
